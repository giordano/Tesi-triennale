\chapter{Il problema dei due corpi}
\label{chap:due-corpi}

In questo capitolo affronteremo il \emph{problema dei due corpi}, cioè lo studio
del moto di due corpi, supposti puntiformi, soggetti solamente alla mutua
interazione dovuta a forze che soddisfano il principio di azione e reazione. In
particolare ci occuperemo del \emph{problema di Keplero}, ovvero del caso in cui
l'interazione fra i due corpi è quella gravitazionale che è una forza di tipo
centrale. Il problema sarà risolto usando il formalismo newtoniano e quello
lagrangiano, di quest'ultimo presenteremo una breve introduzione. Riusciremo a
determinare analiticamente le equazioni delle orbite dei due corpi e a dedurre
alcune proprietà del sistema. La risoluzione del problema di Keplero permette di
descrivere, fra le altre cose, il moto di due corpi celesti, per esempio un
pianeta e la sua stella, che sono soggetti solo alla mutua interazione
gravitazionale.

\section{Formalismo newtoniano}
\label{sec:formalismo-newton}

Consideriamo un sistema costituito da due corpi, puntiformi, di masse $m_1$ e
$m_2$ e in un fissato sistema di riferimento inerziale indichiamo con $\bm{r}_1$
e $\bm{r}_2$ i rispettivi vettori posizione. %TODO: inserire figura, magari tikz
Per la seconda legge di Newton la forza $\bm{F}_{21}$ che il corpo di massa
$m_1$ esercita sul corpo di massa $m_2$ è data da
\begin{equation}
  \label{eq:f21}
  \bm{F}_{21} = m_2\toder[2]{\bm{r}_2}{t}
\end{equation}
e la forza $\bm{F}_{12}$ che il corpo di massa $m_2$ esercita sull'altro è
\begin{equation}
  \label{eq:f12}
  \bm{F}_{12} = m_1\toder[2]{\bm{r}_1}{t}.
\end{equation}
Assumiamo per ipotesi che queste due forze soddisfino il principio di azione e
reazione nella forma forte:
\begin{equation}
  \label{eq:az-reaz}
  \bm{F}_{12} = -\bm{F}_{21}.
\end{equation}
Definiamo il vettore \emph{posizione relativa}
\begin{equation}
  \label{eq:pos-rel}
  \bm{r}=\bm{r}_2-\bm{r}_1
\end{equation}
e il \emph{centro di massa}
\begin{equation}
  \label{eq:cdm}
  \bm{r}_\textup{g} = \frac{m_1\bm{r}_1+m_2\bm{r}_2}{m_1+m_2}.
\end{equation}
Dalle equazioni~\eqref{eq:pos-rel} e \eqref{eq:cdm} possiamo ricavare $\bm{r}_1$
e $\bm{r}_2$ in funzione di $\bm{r}$ e $\bm{r}_\textup{g}$:
\begin{subequations}
  \begin{align}
    \bm{r}_1 &= \bm{r}_\textup{g} - \frac{m_2}{m_1+m_2}\bm{r} =
    \bm{r}_\textup{g} - \frac{\mu}{m_1}\bm{r},\\
    \bm{r}_2 &= \bm{r}_\textup{g} + \frac{m_1}{m_1+m_2}\bm{r} =
    \bm{r}_\textup{g} + \frac{\mu}{m_2}\bm{r},
  \end{align}
\end{subequations}
in cui abbiamo introdotto la \emph{massa ridotta} $\mu$ definita dalla metà
della media armonica fra $m_1$ e $m_2$
\begin{equation}
  \frac{1}{\mu} = \frac{1}{m_1} + \frac{1}{m_2} \iff \mu=\frac{m_1m_2}{m_1+m_2}.
\end{equation}
Osserviamo che la massa ridotta è sempre minore delle due masse, infatti
\begin{equation}
  \mu =\frac{m_1}{m_1/m_2+1} = \frac{m_2}{1+m_2/m_1}.
\end{equation}
Definiamo inoltre la \emph{massa totale} $M_\textup{T}$ del sistema
\begin{equation}
  M_\textup{T}=m_1+m_2.
\end{equation}
Dalle definizioni di massa ridotta e totale deriva che
$M_\textup{T}\mu=m_1m_2$. Se, per esempio, $m_2\gg m_1$ allora $\mu\simeq m_1$ e
$M_\textup{T}\simeq m_2$. L'equazione del moto del centro di massa può essere
trovata semplicemente calcolando l'accelerazione di $\bm{r}_\textup{g}$:
\begin{equation}
  \toder[2]{\bm{r}_\textup{g}}{t} = \frac{1}{M_\textup{T}}
  \left(
    m_1\toder[2]{\bm{r}_1}{t} + m_2\toder[2]{\bm{r}_2}{t}
  \right) = \frac{\bm{F}_{12}+\bm{F}_{21}}{M_\textup{T}} = \bm{0},
\end{equation}
quindi il centro di massa è in quiete o si muove di moto rettilineo uniforme. A
ogni modo il sistema in cui il centro di massa è a riposo è un sistema inerziale
allora lo scegliamo come nostro nuovo sistema di riferimento e in particolare
fissiamo come origine del sistema la posizione del centro di massa. In questo
nuovo sistema le posizioni delle due masse saranno dunque descritte dai vettori
\begin{subequations} %TODO: alla fine controllare aspetto di questa equazione
  \begin{align}
    \bm{r}_1 &= -\frac{\mu}{m_1}\bm{r},\\
    \bm{r}_2 &= \frac{\mu}{m_2}\bm{r}.
  \end{align}
\end{subequations}
Osserviamo che se, per esempio, $m_2\gg m_1$ allora $\bm{r}_2\simeq\bm{0}$, cioè
il corpo più massivo si trova praticamente nel centro di massa, come è logico
aspettarsi dalla definizione di centro di massa. Dividendo ambo i membri
della~\eqref{eq:f21} per $m_2$ e ambo i membri della~\eqref{eq:f12} per $m_1$ e
sottraendo membro a membro le equazioni così ottenuti ricaviamo
\begin{equation}
  \frac{\bm{F}_{21}}{m_2}-\frac{\bm{F}_{12}}{m_1} = \bm{F}_{21}
  \left(
    \frac{1}{m_2}+\frac{1}{m_1}
  \right) = \frac{\bm{F}_{21}}{\mu} = \toder[2]{(\bm{r}_2-\bm{r}_1)}{t} =
  \toder[2]{\bm{r}}{t}
\end{equation}
in cui abbiamo ricordato che vale il principio di azione e reazione espresso
dalla~\eqref{eq:az-reaz}. L'equazione precedente può essere riscritta nella forma
\begin{equation}
  \label{eq:f21-mu}
  \bm{F}_{21}=\mu\toder[2]{\bm{r}}{t}
\end{equation}
da cui possiamo dedurre che il problema dei due corpi interagenti si è ridotto
al problema del moto di un solo corpo puntiforme fittizio, di massa $\mu$ e
posizione $\bm{r}$ nel sistema del centro di massa, all'interno campo generato
da un altro corpo puntiforme fittizio di massa $M_\textup{T}$ fisso
nell'origine.

\subsection{Problema di Keplero}

Consideriamo il caso dell'interazione gravitazionale. Se indichiamo con $M$ la
massa del corpo che genera il campo a cui è soggetto il corpo di massa $m$ e con
$\bm{r}$ il vettore diretto dal corpo di massa $M$ verso il corpo di massa $m$
allora la forza $\bm{F}_\textup{G}$ è data da
\begin{equation}
  \label{eq:legge-attrazione}
  \bm{F}_\textup{G} = -\frac{GMm}{r^2}\versor{r},
\end{equation}
in cui $G=\SI{6.674
  28(67)e-11}{\metre\tothe{3}\per\kilogram\per\second\squared}$ è la costante di
gravitazione universale~\cite{codata-costanti}. Si tratta di una forza centrale,
cioè puramente radiale, e il segno meno indica che è sempre attrattiva verso il
centro del campo. Sostituendo la~\eqref{eq:legge-attrazione}
nella~\eqref{eq:f21-mu} abbiamo
\begin{equation}
  \label{eq:forza-mu}
  \bm{F}_{21} = -\frac{GM_\textup{T}\mu}{r^2}\versor{r} =
  -\frac{Gm_1m_2}{r^2}\versor{r} = \mu\toder[2]{\bm{r}}{t}.
\end{equation}

Per una qualsiasi forza di tipo centrale il momento angolare
$\bm{L}=\bm{r}\times\bm{p}$ rispetto al centro della forza è una costante del
moto. Infatti il momento torcente $\bm{N}$ di una forza $\bm{F}$ rispetto a un
polo $O$ è definito da
\begin{equation}
  \bm{N}= \toder{\bm{L}}{t} = \bm{r}\times\bm{F}
\end{equation}
dove qui con $\bm{r}$ indichiamo il vettore congiungente il polo con il punto di
applicazione della forza. Dunque il momento della forza rispetto alla sorgente
di un campo centrale è nullo essendo in questo caso $\bm{F}$ diretto lungo
$\bm{r}$ e il momento angolare calcolato rispetto allo stesso polo è
costante.

Ritorniamo al problema di Keplero. Abbiamo appena visto che il momento angolare
della particella di massa ridotta rispetto al centro di massa del sistema è un
integrale primo del moto. Notiamo ora che, per definizione di momento angolare,
i vettori $\bm{r}$ e $\bm{L}\equiv\bm{l}_0$ sono fra loro perpendicolari. La
costanza del vettore $\bm{l}_0$, e in particolare della sua direzione, allora
implica che, nel caso $\bm{l}_0\neq\bm{0}$, il vettore $\bm{r}$, che istante per
istante indica la posizione rispetto al centro di massa della particella
fittizia di massa $\mu$, giace sempre sullo stesso piano perpendicolare a
$\bm{l}_0$. Se invece risulta $\bm{l}_0=\bm{0}$, $\bm{r}$ è parallelo alla
quantità di moto $\bm{p}$ e il moto è unidimensionale. Da qui in seguito
supporremo che il momento angolare $\bm{l}_0$ della particella di massa ridotta
sia non nullo.

Dal momento che il moto della particella di massa ridotta si svolge in un piano
possiamo utilizzare le coordinate polari $r,\theta$ per rappresentare la
posizione del corpo nel sistema di riferimento del centro di massa. Dalla
meccanica si ricava che per un moto piano la velocità $\dot{\bm{r}}$ e
l'accelerazione $\ddot{\bm{r}}$ del vettore posizione $\bm{r}=r\versor{r}$ sono
date da
\begin{subequations}
  \begin{align} %TODO: alla fine controllare aspetto di questa equazione
    \dot{\bm{r}}  &= \dot{r}\versor{r} +
    r\dot{\theta}\versor{\theta}, \label{eq:velocita-polare}\\
    \ddot{\bm{r}} &= (\ddot{r}-r\dot{\theta}^2)\versor{r} + (r\ddot{\theta} +
    2\dot{r}\dot{\theta}) \versor{\theta}.
  \end{align}
\end{subequations}
Usando le coordinate polari l'equazione vettoriale~\eqref{eq:forza-mu} può
allora essere riscritta come due equazioni scalari:
\begin{subequations}
  \begin{gather}
    -\frac{GM_\textup{T}\mu}{r^2} = \mu(\ddot{r} - r\dot{\theta}^2) \iff
    -\frac{GM_\textup{T}}{r^2}=\ddot{r}-r\dot{\theta}^2, \label{eq:forza-mu-r}\\
    0 = \mu(r\ddot{\theta} + 2\dot{r}\dot{\theta}). \label{eq:forza-mu-az}
  \end{gather}
\end{subequations}
Dalla~\eqref{eq:forza-mu-az} si trova nuovamente la costanza del modulo del
momento angolare $l_0 = \mu r^2\dot{\theta}$, infatti
\begin{equation}
  0 = r\mu(r\ddot{\theta} + 2\dot{r}\dot{\theta}) = \toder{\mu
    r^2\dot{\theta}}{t} = \toder{l_0}{t}.
\end{equation}
L'area differenziale $\dd A$ spazzata dalla particella di massa ridotta che si
sposta di un angolo infinitesimo $\dd\theta$ è espressa da
\begin{equation}
  \dd A = \frac{r\cdot r\dd\theta}{2} = \frac{r^2\dd\theta}{2},
\end{equation}
quindi la velocità areolare $\ltoder{A}{t}$ è
\begin{equation}
  \toder{A}{t} = \frac{1}{2}r^2\dot{\theta} = \frac{1}{2}\frac{l_0}{\mu} =
  \text{costante}.
\end{equation}
Abbiamo così ottenuto la seconda legge di Keplero: \emph{il vettore posizione
  della particella rispetto al centro di massa spazza aree uguali in intervalli
  di tempo uguali}. Osserviamo che per giungere a questo risultato è stato
sufficiente utilizzare la costanza del momento angolare che deriva a sua volta
dal carattere centrale della forza, pertanto questo risultato è valido per tutte
le forze di questo tipo.

\subsection{Equazione dell'orbita}
\label{sec:equazione-dellorbita}

Nel problema di Keplero, vogliamo ora cercare un'espressione esplicita della
coordinata polare $r$ in funzione dell'altra coordinata $\theta$, che a sua
volta dipenderà dal tempo. Per fare ciò è conveniente effettuare la sostituzione
$u=1/r$. Espandiamo le derivate temporali di $r$:
\begin{subequations}
  \begin{align}
    \dot{r} &= \toder{r}{t} = \toder{r}{\theta}\toder{\theta}{t} =
    \toder{(1/u)}{\theta}\dot{\theta} =
    -\frac{\dot{\theta}}{u^2}\toder{u}{\theta}
    = -\frac{l_0}{\mu}\toder{u}{\theta}, \label{eq:derivata1-r}\\
    \begin{split}
      \ddot{r} &= \toder[2]{r}{t} = \toder{}{\theta} \left( \toder{r}{t}
      \right)\toder{\theta}{t} = \toder{}{\theta} \left(
        -\frac{l_0}{\mu}\toder{u}{\theta} \right)\dot{\theta} =
      -\frac{l_0\dot{\theta}}{\mu}\toder[2]{u}{\theta} \\
      &= - \left(
        \frac{l_0}{\mu} \right)^2u^2\toder[2]{u}{\theta}. \label{eq:derivata2-r}
    \end{split}
  \end{align}
\end{subequations}
Sostituendo la~\eqref{eq:derivata2-r} nella~\eqref{eq:forza-mu-r} abbiamo
\begin{equation}
  -GM_\textup{T}u^2 = -\left(
        \frac{l_0}{\mu} \right)^2u^2\toder[2]{u}{\theta} - \frac{l_0^2u^3}{\mu^2}.
\end{equation}
$r$ è la distanza della particella di massa ridotta dal centro di massa, quindi
assume valori finiti e il suo reciproco $u$ non è mai nullo, allora
nell'equazione precedente possiamo dividere ambo i membri per $u^2$ e otteniamo
\begin{equation}
  \toder[2]{u}{\theta} + u = \frac{GM_\textup{T}\mu^2}{l_0^2}.
\end{equation}
Questa è una equazione differenziale ordinaria lineare a coefficienti costanti
del secondo ordine, chiamata \emph{equazione di Binet}. Per semplificare i
calcoli poniamo
\begin{equation}
  \label{eq:rec-semilato}
  \frac{GM_\textup{T}\mu^2}{l_0^2} = \frac{1}{p}
\end{equation}
e così l'integrale generale dell'equazione di Binet è
\begin{equation}
  \label{eq:sol-binet}
  u(\theta) = c_0\cos\theta + c_1\sin\theta + \frac{1}{p}
\end{equation}
con $c_0$ e $c_1$ costanti determinate dalle condizioni iniziali. La soluzione
può essere riscritta in maniera diversa se imponiamo
\begin{subequations}
  \label{eq:cost-binet}
  \begin{align}
    c_0 &= \frac{e}{p}\cos\tilde\omega, \\
    c_1 &= \frac{e}{p}\sin\tilde\omega,
  \end{align}
\end{subequations}
dove $e$ (un'ampiezza) e $\tilde\omega$ (una fase) svolgono il ruolo di nuove
costanti di integrazione. Le~\eqref{eq:cost-binet} possono essere invertite:
\begin{subequations}
  \begin{align}
    \tilde\omega &= \arctan \frac{c_1}{c_0}, \\
    e &= \frac{c_0p}{\cos\omega}.
  \end{align}
\end{subequations}
Dunque fissate $c_0$ e $c_1$, $\tilde\omega$ e $e$ sono univocamente
determinate. In questo modo la~\eqref{eq:sol-binet} diventa
\begin{equation}
  u(\theta) = \frac{1}{p}(1+e\cos(\theta-\tilde\omega))
\end{equation}
e ricordando che $u=1/r$ giungiamo all'equazione polare dell'orbita della
particella di massa ridotta nel sistema di riferimento del centro di massa
\begin{equation}
  \label{eq:orbita}
  r(\theta) = \frac{p}{1+e\cos(\theta-\tilde\omega)}.
\end{equation}

\subsection{Classificazione geometrica delle orbite}
\label{sec:class-geom-orbite}

La~\eqref{eq:orbita} è l'equazione polare di una conica con centro nel fuoco o
uno dei fuochi nel caso dell'ellisse. La costante $e$ è chiamata
\emph{eccentricità} della conica, la costante $p$ invece è detta \emph{semilato
  retto}. Entrambe possono assumere valori non negativi. A seconda dei diversi
valori dell'eccentricità le orbite possono essere classificate nel seguente
modo:
\begin{itemize}
\item $0\leq e<1$: \emph{ellisse}. Nel caso particolare $e=0$ si ha una
  \emph{circonferenza};
\item $e=1$: \emph{parabola};
\item $e>1$: \emph{iperbole}.
\end{itemize}
\begin{figure}
  \centering
  \input{Immagini/gnuplot/ellisse}
  \caption{Ellisse in coordinate polari. L'origine del sistema di riferimento è
    il centro di massa (CDM) che coincide con uno dei fuochi dell'ellisse, $a$ è
    il semiasse maggiore, $b$ è il semiasse minore, $p$ è il semilato retto, $c$
    è l'eccentricità lineare.}
  \label{fig:ellisse}
\end{figure}

Ricordiamo alcune proprietà geometriche delle coniche. Per l'ellisse (vedi la
figura~\ref{fig:ellisse}) il semilato retto $p$ è dato da
\begin{equation}
  \label{eq:semilato-ellisse}
  p = a(1-e^2) = \frac{b^2}{a},
\end{equation}
dove $a$ è il \emph{semiasse maggiore} dell'ellisse e $b$ è il \emph{semiasse
  minore}. Dalla~\eqref{eq:semilato-ellisse} ricaviamo inoltre che
\begin{align}
  b &= a\sqrt{1-e^2},\\
  e &= \sqrt{1-\frac{b^2}{a^2}} =
  \sqrt{1-\frac{p}{a}}. \label{eq:eccentricita-ellisse}
\end{align}
L'\emph{eccentricità lineare} $c$ è la distanza fra il centro dell'ellisse e i
fuochi e risulta
\begin{equation}
  c=\sqrt{a^2-b^2} = ae.
\end{equation}
Il \emph{periapside} è il punto di un ellisse più vicino a uno dei due fuochi,
l'\emph{apoapside} è il punto dell'ellisse più lontano dallo stesso
fuoco. Osservando la figura~\ref{fig:ellisse} si riconosce che il periapside è
raggiunto in corrispondenza di $\theta=\tilde\omega$ e la distanza del
periapside dal fuoco è $r_\textup{min} = r(\tilde\omega) = a(1-e)$; l'apoapside
è raggiunto per $\theta=\tilde\omega+\pi$ e la distanza dell'apoapside dallo
stesso fuoco è $r_\textup{max} = r(\tilde\omega+\pi) = a(1+e)$. Si ottiene il
caso particolare della circonferenza ponendo nelle equazioni precedenti $e=0$,
quindi $p=a=b$, $c=e=0$. Per la parabola sussistono le seguenti relazioni:
\begin{align}
  c &= a,\\
  p &= 2a,
\end{align}
e per l'iperbole:
\begin{align}
  p &= \frac{b^2}{a} = a(e^2-1), \label{eq:semilato-iperbole}\\
  e &= \sqrt{1+\frac{b^2}{a^2}} =
  \sqrt{1+\frac{p}{a}}, \label{eq:eccentricita-iperbole}\\
  c &= \sqrt{a^2+b^2}.
\end{align}
Osserviamo infine che per tutte le coniche risulta $r(\tilde\omega\pm\pi/2)=p$.

Inserendo la~\eqref{eq:rec-semilato} nella~\eqref{eq:eccentricita-ellisse}
possiamo ricavare l'eccentricità di un'orbita ellittica legata ai parametri
fisici del sistema
\begin{equation}
  \label{eq:eccentricita-orbita-ellisse}
  e = \sqrt{1-\frac{p}{a}} = \sqrt{1-\frac{l_0^2}{GM_\textup{T}\mu^2a}}.
\end{equation}
Si noti che, poiché $l_0\neq 0$ per ipotesi, si ha $0\leq e<1$, coerentemente
con la classificazione illustrata prima. Nel caso di orbita iperbolica dobbiamo
invece utilizzare la~\eqref{eq:eccentricita-iperbole}:
\begin{equation}
  \label{eq:eccentricita-orbita-iperbole}
  e = \sqrt{1+\frac{p}{a}} = \sqrt{1+\frac{l_0^2}{GM_\textup{T}\mu^2a}}
\end{equation}
e qui risulta $e>1$.

L'unica conica chiusa è l'ellisse, quindi se uno dei due corpi del sistema è
molto più massivo dell'altro (per esempio il Sole e un pianeta che gli orbita
intorno) abbiamo ricavato la prima legge di Keplero: \emph{I pianeti,
  considerati puntiformi, descrivono orbite ellittiche di cui il Sole occupa uno
  dei fuochi}.

\subsection{Calcolo della velocità e applicazioni astronomiche}
\label{sec:velocita}
\begin{figure}
  \centering
  \input{Immagini/gnuplot/velocita}
  \caption{Andamento qualitativo del modulo quadro della velocità del corpo di
    massa ridotta in funzione dell'angolo $\theta$ nel caso di orbita ellittica,
    per diversi valori dell'eccentricità $e$ e con $a$ fissato. Abbiamo posto
    $\tilde\omega=0$.}
  \label{fig:velocita}
\end{figure}
Calcoliamo il modulo quadro della velocità del corpo fittizio di massa ridotta
durante la sua orbita, data dalla~\eqref{eq:velocita-polare}: $v(\theta)^2 =
\norm{\dot{\bm{r}}(\theta)}^2 = \dot{r}^2(\theta) +
r^2(\theta)\dot{\theta}^2$. Ricordando le formule~\eqref{eq:derivata1-r}
e~\eqref{eq:sol-binet} e che $l_0=\mu r^2\dot{\theta}$ abbiamo:
\begin{subequations}
  \begin{align}
    \dot{r}(\theta) &= -\frac{l_0}{\mu}\toder{u}{\theta} = -\frac{l_0}{p}
    \left(
      -\frac{1}{p}e\sin(\theta-\tilde\omega)
    \right) = \frac{l_0}{\mu p}e\sin(\theta-\tilde\omega), \\
    r(\theta)\dot{\theta} &= \frac{l_0}{\mu}u = \frac{l_0}{\mu
      p}(1+e\cos(\theta-\tilde\omega)).
  \end{align}
\end{subequations}
Per quanto riguarda il moto ellittico, mettendo insieme le relazioni appena trovate, la~\eqref{eq:rec-semilato}
e la~\eqref{eq:orbita} risulta
\begin{equation}
  \label{eq:velocita-ellisse}
  \begin{split}
    v^2(\theta) &= \dot{r}^2(\theta) + r^2(\theta)\dot{\theta}^2 \\
    &= \left(
      \frac{l_0}{\mu p}
    \right)^2(e^2\sin^2(\theta-\tilde\omega) + 1 + 2e\cos(\theta-\tilde\omega) +
    e^2\cos^2(\theta-\tilde\omega)) \\
    &= \left(
      \frac{l_0}{\mu p}
    \right)^2(1+2e\cos(\theta-\tilde\omega)+e^2) \\
    &= \left(
      \frac{l_0}{\mu p}
    \right)^2(2(1+e\cos(\theta-\tilde\omega)) + (e^2-1)) \\
    &= \frac{l_0^2}{\mu^2p}
    \left(
      2\frac{1+e\cos(\theta-\tilde\omega)}{p} - \frac{1-e^2}{p}
    \right) = \frac{l_0^2}{\mu^2 p}
    \left(
      \frac{2}{r(\theta)} - \frac{1}{a}
    \right) \\
    &= \frac{l_0^2}{\mu^2}\frac{GM_\textup{T}\mu^2}{l_0^2}
    \left(
      \frac{2}{r(\theta)} - \frac{1}{a}
    \right) = GM_\textup{T}
    \left(
      \frac{2}{r(\theta)} - \frac{1}{a}
    \right).
  \end{split}
\end{equation}
Questa relazione lega il modulo quadro della velocità alla distanza della
particella fittizia dal centro di massa. Si può osservare in particolare che
$v^2(\theta)$ è proporzionale a $1/r(\theta)$, quindi il modulo della velocità è
massimo quando il corpo di massa ridotta si trova nel periapside e vale
\begin{equation}
  v^2(\tilde\omega) = \frac{GM_\textup{T}}{a}\frac{1+e}{1-e}.
\end{equation}
Inoltre il modulo quadro della velocità sarà minimo quando la distanza dal
centro di massa è massima, cioè all'apoapside
\begin{equation}
  v^2(\tilde\omega+\pi) = \frac{GM_\textup{T}}{a}\frac{1-e}{1+e}.
\end{equation}
Questi risultati sono in accordo con la seconda legge di Keplero. L'andamento di
$v^2$ in funzione della coordinata $\theta$ è riportato nella
figura~\ref{fig:velocita}.

\begin{figure}
  \centering
  \input{Immagini/gnuplot/velocita_los}
  \caption{Andamento qualitativo del modulo quadro della velocità, lungo la
    direzione di vista, del corpo di massa ridotta in funzione dell'angolo
    $\theta$ nel caso di orbita ellittica. Il grafico è stato fatto per gli
    stessi valori di eccentricità utilizzati nella figura~\ref{fig:velocita},
    mantenendo costante il semiasse maggiore. Abbiamo posto $\tilde\omega=0$.}
  \label{fig:velocita-los}
\end{figure}
Nelle osservazioni astronomiche quello che viene effettivamente misurato non è
la velocità data dalla~\eqref{eq:velocita-ellisse} ma la componente lungo la
direzione di vista %TODO: aggiungere immagine come la 47 dello Smart e
                   %completare il discorso!

I calcoli svolti per determinare la velocità nel caso di orbite ellittiche sono
del tutto analoghi a quelli necessari nel caso di orbite paraboliche e
iperboliche, però per le orbite paraboliche $e=1$ quindi
\begin{equation}
  \label{eq:velocita-parabola}
  v^2(\theta) = \frac{2GM_\textup{T}}{r(\theta)},
\end{equation}
mentre per le orbite iperboliche semilato retto ed eccentricità sono legati
dalla~\eqref{eq:semilato-iperbole}, dunque
\begin{equation}
  \label{eq:velocita-iperbole}
  v^2(\theta) = GM_\textup{T}
    \left(
      \frac{2}{r(\theta)} + \frac{1}{a}
    \right).
\end{equation}


\subsection{Energia e classificazione energetica delle orbite}
\label{sec:energia-orbite}

Possiamo ora calcolare l'energia meccanica del sistema costituito dai due corpi:
\begin{equation}
  \label{eq:energia}
  E= T + U = \frac{1}{2}\mu v^2(\theta) - \frac{GM_\textup{T}\mu}{r(\theta)}
  = \frac{1}{2}\mu(\dot{r^2(\theta)} + r^2(\theta)\dot{\theta}^2) -
  \frac{GM_\textup{T}\mu}{r(\theta)}.
\end{equation}
Per le orbite ellittiche sostituiamo al posto della velocità l'espressione data
dalla~\eqref{eq:velocita-ellisse}
\begin{equation}
  \label{eq:energia-ellisse}
  E = \frac{1}{2}GM_\textup{T}\mu
  \left(
    \frac{2}{r(\theta)} - \frac{1}{a}
  \right) - \frac{GM_\textup{T}\mu}{r(\theta)} = -\frac{GM_\textup{T}\mu}{2a}.
\end{equation}
Per le orbite paraboliche usiamo la~\eqref{eq:velocita-parabola}:
\begin{equation}
  E = \frac{1}{2}\frac{2GM_\textup{T}\mu}{r(\theta)} -
  \frac{GM_\textup{T}\mu}{r(\theta)} = 0.
\end{equation}
Infine per le orbite iperboliche usiamo la~\eqref{eq:velocita-iperbole}:
\begin{equation}
    \label{eq:energia-iperbole}
  E = \frac{1}{2}GM_\textup{T}\mu
  \left(
    \frac{2}{r(\theta)} + \frac{1}{a}
  \right) - \frac{GM_\textup{T}\mu}{r(\theta)} = \frac{GM_\textup{T}\mu}{2a}.
\end{equation}
Dunque in tutti i casi l'energia è una costante del moto e dipende solo dalle
masse $m_1$ e $m_2$ dei due corpi e dal semiasse maggiore dell'ellisse descritta
dal loro moto relativo, ma non dall'eccentricità di questa. Naturalmente il
fatto che l'energia si conserva non deve sorprendere perché abbiamo supposto per
ipotesi che il sistema fosse isolato e che l'unica forza agente fosse quella
gravitazionale. %TODO: svolgere esercizio su dE in funzione di da.

Dalla~\eqref{eq:energia} possiamo osservare che il moto relativo è equivalente a
un moto unidimensionale e con un potenziale efficace
\begin{figure} %TODO: scegliere valori migliori per il grafico
  \centering
  \input{Immagini/gnuplot/potenziale_efficace}
  \caption{Andamento qualitativo del potenziale efficace nel problema di Keplero
    in funzione della distanza dal centro di massa. Il grafico rappresenta la
    funzione $k_1/r^2-k_2/r$, con $k_1$ e $k_2$ costanti scelte
    arbitrariamente.}
  \label{fig:potenziale-efficace}
\end{figure}
\begin{equation}
  U_\textup{eff}(r(\theta)) = \frac{1}{2}\mu r^2(\theta)\dot{\theta}^2 -
  \frac{GM_\textup{T}\mu}{r(\theta)} = \frac{1}{2}\frac{l_0^2}{\mu r^2(\theta)} -
  \frac{GM_\textup{T}\mu}{r(\theta)}.
\end{equation}
Il termine $l_0/(2\mu r^2(\theta))$ è chiamato \emph{potenziale
  centrifugo}. Nella figura~\ref{fig:potenziale-efficace} è riportato il grafico
della curva del potenziale efficace. Per $r=r_0=l_0/(GM_\textup{T}\mu^2)$ si ha
un punto di minimo per $U_\textup{eff}$ e risulta $U_\textup{eff}(r_0) =
-G^2M_\textup{T}^2\mu^3/(2l_0^2)$. La differenza fra l'energia e la curva di
$U_\textup{eff}$ dà $\mu\dot{r}^2/2$, quindi il moto è ammesso solo in quelle
regioni in cui $E-U_\textup{eff}\geq 0$, cioè:
\begin{enumerate}
\item se $E = E_0 = G^2M_\textup{T}^2\mu^3/(2l_0^2)$ risulta $\dot{r}=0$, cioè
  $r(t) = r_0 = \text{costante}$. L'orbita è dunque circolare e il moto
  circolare uniforme con frequenza $\omega_0 = l_0/(\mu r_0^2)$;
\item se $E = E_1 \in \mathopen{]}E_0,0\mathclose{[}$, il moto è limitato fra le
  distanze apsidali $r_\textup{min}$ e $r_\textup{max}$ e l'orbita è un'ellisse;
\item se $E = E_2 \geq 0$ il moto è limitato inferiormente ma non
  superiormente. Se $E_2 = 0$ l'orbita descritta è una parabola, se $E_2>0$ si
  ha un'iperbole.
\end{enumerate}

Inserendo la~\eqref{eq:energia-ellisse}
nella~\eqref{eq:eccentricita-orbita-ellisse} e la~\eqref{eq:energia-iperbole}
nella~\eqref{eq:eccentricita-orbita-iperbole} abbiamo che sia per orbite
ellittiche che per orbite iperboliche sussiste la seguente relazione fra energia
ed eccentricità dell'orbita
\begin{equation}
  e = \sqrt{1+\frac{2El_0^2}{G^2M_\textup{T}^2\mu^3}}.
\end{equation}
Si noti che questa relazione è valida anche per le orbite paraboliche perché in
questo caso l'energia è nulla e l'eccentricità vale $e$.

Il centro di massa esercita un'attrazione sulla particella fittizia di massa
ridotta, tuttavia la presenza del potenziale centrifugo non
nullo\footnote{Ricorda che abbiamo supposto per ipotesi che sia $l_0\neq 0$.}
impedisce che la massa ridotta possa cadere sul centro di massa se il campo
generato è quello gravitazionale. Infatti abbiamo
\begin{equation}
  0\leq \frac{1}{2}\mu\dot{r}^2 = E - U_\textup{eff}(r) = E -
  \frac{1}{2}\frac{l_0^2}{\mu r^2} - \frac{GM_\textup{T}\mu}{r}
\end{equation}
che può essere riscritta come
\begin{equation}
  \frac{1}{2}\frac{l_0^2}{\mu} + GM_\textup{T}\mu r \leq Er^2
\end{equation}
e facendo il limite per $r \to 0$ abbiamo
\begin{equation}
  \frac{1}{2}\frac{l_0^2}{\mu} \leq 0,
\end{equation}
ma questo non è impossibile.

\section{Formalismo lagrangiano}
\label{sec:formalismo-lagrange}



%%% Local Variables: 
%%% mode: latex
%%% TeX-master: "../tesi"
%%% End: 
